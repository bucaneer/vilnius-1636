### Vilnius 1636

[**Interaktyvus žemėlapis**](https://bucaneer.github.io/vilnius-1636)

Šiame puslapyje pateikiamas Vilniaus miesto namų ir gyventojų planas, parengtas pagal 1636 m. surašymą. Miestiečių namai surašyti prieš atvykstant valdovui Vladislovui Vazai, nes to meto miestiečiai turėjo prievolę savo namuose apgyvendinti į sostinę atvykstančius svečius. Pagal surašymą sužinome apie namų dydį, patalpų skaičių, savininkų ir gyventojų profesijas bei socialinį statusą, taip pat apie juose apgyvendintus svečius.

Atvaizduojant aprašytų pastatų vietas žemėlapyje, kiek įmanoma remtasi Lietuvos istorijos intstituto mokslininkų darbu. Visgi daug namų, ypač miesto pakraščiuose arčiau gynybinės sienos, teko pažymėti spėjimo būdu remiantis tik nevisai aiškiomis užuominomis surašymo tekste, nes tikslių kartografinių duomenų apie Vilniaus miesto užstatymą XVII amžiuje nėra, o vėliau sudaryti žemėlapiai rodo miesto vaizdą smarkiai pasikeitusį po keleto karų ir gaisrų.

#### Pagrindiniai šaltiniai

1. Paknys, M. (2006). [*Vilniaus miestas ir miestiečiai 1636 m: namai, gyventojai, svečiai*](https://www.lituanistika.lt/content/5128). Vilnius: Vilniaus dailės akademijos leidykla.

2. Klovas, M., Meilus, E., Valionienė, O. (2015). [*Vilniaus senamiesčio posesijų raidos XVI-XVIII a. apžvalga*](https://www.istorija.lt/data/public/uploads/2020/06/vilniaus-senamiescio-posesiju-raidos-xvi-xviii-a-apzvalga.pdf). Vilnius. ([Duomenų bazė](https://www.istorija.lt/data/public/uploads/2020/06/vilniaus-senamiesc48dio-posesijc5b3-raida-xvi-xviii-a.-duomenc5b3-bazc497.zip))

3. Frick, D. (2013). *Kith, kin, and neighbors: Communities and confessions in seventeenth-century Wilno*. Ithaca, NY: Cornell University Press.

4. Fürstenhoff, J. (c. 1737). *Plan von der Stadt Wilda oder Willna in Littauen*. Staatsbibliothek zu Berlin, Kart. X 50203.

5. Grunert, K., Doboszyński, J., Kreszkiewicz, S. (1808). *Plan Miasta Wilna*. // Kopija: Drėma, Ž. (1991). *Vilniaus senamiesčio planas: Pagal K. Grunertą*.
